---
# Documentation: https://sourcethemes.com/academic/docs/managing-content/

title: "Cronaca di un'identità rubata"
subtitle: ""
summary: ""
authors: ["edoardo"]
tags: ["privacy", "spid"]
categories: ["Article", "Blog"]
date: 2017-12-03T14:48:58+01:00
lastmod: 2019-12-03T14:48:58+01:00
featured: false
draft: false

# Featured image
# To use, add an image named `featured.jpg/png` to your page's folder.
# Focal points: Smart, Center, TopLeft, Top, TopRight, Left, Right, BottomLeft, Bottom, BottomRight.
image:
  caption: ""
  focal_point: ""
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []
---

**This post was first published on [Prosperous Network](https://prosperousnetwork.com/2017/10/cronaca-di-unidentita-rubata/)**

###### 30 settembre

Mario Bianchi, neo diciottenne, si è da poco iscritto al [sito](https://www.18app.italia.it) per riscattare il **Bonus Cultura** da 500€.

Mario, tuttavia non si definirebbe un ragazzo di cultura, e preferirebbe spendere i *suoi* 500€ in qualcosa che lui reputa più divertente ed entusiasmante. Gli viene allora una brillante idea.

![Vendo Bonus Cultura](https://prosperousnetwork.com/wp-content/uploads/2017/09/Post-Iniziale.png)

Sperando di poter tirare su almeno 300-350€, Mario riceve diverse offerte, finché non riceve un’interessante messaggio:

![Offro 400€!](https://prosperousnetwork.com/wp-content/uploads/2017/09/Primo-messaggio.png)

Mario, immaginando già il portafoglio  pieno, accetta subito e, dopo essersi accordato per il pagamento e dopo  averlo ricevuto, passa le credenziali per accedere al sito del Bonus.

![img](https://prosperousnetwork.com/wp-content/uploads/2017/09/userpsw-2.png)

Chiuse le trattative, Mario esce di casa e va a godersi i suoi 400€ andadosi a comprare lo smartphone che desiderava da tempo.

###### 31 settembre

Il **giorno dopo** aver concluso l’affare, Mario riceve una mail da *ACI (Automobile Club Italiano)*, nella quale gli vengono fatti i complimenti per la creazione del suo **nuovo account**.

“Qualcuno avrà voluto farmi uno scherzo iscrivendomi con la mia mail” – pensa Mario.

###### 7 ottobre

Visto che ha avuto **da poco**  una brutta influenza, Mario, il 2 ottobre è andato all’ASL a fare degli  esami del sangue, e oggi sarebbero stati pronti. Va allora sul sito **dell’ASL**,  accede con il codice prenotazione e la password che gli sono stati dati  al momento dell’accettazione, ma riceve un messaggio di **errore**:![esami ritirati](https://prosperousnetwork.com/wp-content/uploads/2017/09/Esami-ritirati.png)

Telefona allora all’ASL, senza però  riuscire a convicerli del fatto che non ha scaricato i referti, e gli  viene richiesto, per tanto, di recarsi direttamente all’ufficio per  poterli ritirare a **mano**.

###### 13 ottobre

Un paio di settimane dopo il suo nuovo  acquisto, Mario riceve alla sua cassetta di posta elettronica una strana  email. Mittente: *Ministero della Difesa – Concorsi*. Oggetto: *Effettuata  iscrizione al bando di concorso per il reclutamento di complessivi 41  Ufficiali nei ruoli speciali delle Armi e dei Corpi dell’Aeronautica.* 

Pensando a un altro **scherzo**, Mario cestina immediatamente la mail appena ricevuta.

###### 14 ottobre

Il **giorno successivo** riceve un messaggio molto particolare da *InpsInforma*:

![Messaggio INPS](https://prosperousnetwork.com/wp-content/uploads/2017/09/IMG-20170522-WA0035.jpg)

Mario, allora, inizia a chiedersi cosa  stia succedendo. Tutti questi messaggi e queste incomprensioni con enti  pubblici, senza che lui abbia mai contattato né il Ministero della  Difesa, né l’INPS. Poi quello dei referti è proprio un mistero.

Telefona a INPS, dove gli viene detto che lui ha fatto l’accesso al loro sito tramite lo **SPID** e ha fatto richiesta per un contributo particolare destinato ai neo-**disoccupati**.  Mario d’istinto dice al telefono “Ma io non ho mai lavorato in vita  mia! Inoltre, su quale conto corrente addebitate questo contributo?”.  “Beh, su quello che ci ha fornito lei”, risponde l’operatore del call  center.

Mario, allora, dopo aver richiesto  l’annullamento del contributo per cui era stata fatta domanda qualche  giorno prima, chiude la telefonata e capisce: quel dannato **SPID.** Non avrebbe mai dovuto vendere le sue credenziali.

Telefona allora immediatamente al suo provider SPID e blocca il suo account con successo. L’incubo è finito.

###### 16 ottobre

Mario va a finalizzare  l’immatricolazione al Politecnico di Torino (Mario è un anno avanti,  avendo fatto la primina) e, dopo un’ora di coda in segreteria gli viene  detto:

“Mi dispiace, ma lei risulta già  immaticolato all’Università di Torino, facoltà di Scienze Informatiche,  iscrizione effettuata il **1 Ottobre 2017**“.

###### **Disclaimer**

**Ogni riferimento a persone  esistenti o a fatti realmente accaduti è puramente casuale. Il codice  fiscale è stato costruito in maniera tale da essere coerente con il  resto del racconto, e la password è stata generata in maniera casuale.  Non permettono l’accesso a nessun account 18app.  Tuttavia il racconto è  realistico, e lo SPID è uno strumento molto importante. Non solo  vendere il Bonus Cultura significa truffare lo Stato, ma significa  mettere in grosso pericolo la propria sicurezza personale. Lo SPID è  ricco di funzionalità, e il suo accesso non è da condividere in nessun  modo.**